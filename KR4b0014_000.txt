# -*- mode: mandoku-view; -*-
#+TITLE: 何水部集
#+DATE: 2015-08-30 11:48:18.062444
#+PROPERTY: ID KR4b0014
#+PROPERTY: BASEEDITION WYG    
#+PROPERTY: JUAN 提要
<pb:KR4b0014_WYG_000-1a>¶
欽定四庫全書　　　　　集部二¶
　何水部集　　　　　　　别集類一(梁/)¶
　　提要¶
　　　　(臣/)等謹案何水部集一巻梁何遜撰遜字仲¶
　　　　言東海郯人官至水部員外郎故自唐以來¶
　　　　稱何水部事蹟具梁書本傳王僧孺嘗輯遜¶
　　　　詩編為八巻宋黄伯思東觀餘論有遜集跋¶
　　　　稱為春明宋氏本葢宋敏求家所傳其巻數¶
<pb:KR4b0014_WYG_000-1b>¶
　　　　尚與梁書相符而伯思云杜甫所引昏鴉接¶
　　　　翅歸金粟裹搔頭等句不見集中則當時已¶
　　　　有所佚脱今舊本久亡所謂八巻者不可復¶
　　　　睹即永樂大典所引遜詩亦皆今世所習見¶
　　　　則元明間已不存矣此本為正徳丁丑松江¶
　　　　張紘所刋者列遜小傳凡詩九十五首附載¶
　　　　范雲劉孝綽同作擬古二首聨句十三首末¶
　　　　載黄伯思跋後附七召一篇末復有紘跋稱¶
<pb:KR4b0014_WYG_000-2a>¶
　　　　舊與隂鏗集偕刻紘以二家體裁各别不當¶
　　　　比而同之公暇獨取是集刪其繁蕪同寅毘¶
　　　　陵陸懋之永嘉李升之捐俸共刻然則是集¶
　　　　又經紘刋削有所去取歟玉臺新詠載遜學¶
　　　　青青河邊草一首此本標題作擬青青河畔¶
　　　　草轉韻體為人作其人識節工歌與玉臺新¶
　　　　詠不同考六朝以前之詩題無此體格顯為¶
　　　　後人所妄加又青青河堤草為蔡邕之作青¶
<pb:KR4b0014_WYG_000-2b>¶
　　　　青河畔艸為枚乗之作六朝人所擬截然有¶
　　　　别此傚邕體而題作畔字又題為後人據十¶
　　　　九首而妄改復以古詩不換韻此詩換韻妄¶
　　　　増轉韻體云云也盖字句亦多所竄亂非其¶
　　　　舊矣乾隆四十六年十月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官(臣/)陸　費　墀¶
